Disputatione ad finem perducta ad longum academicae vitae
curriculum respicere liceat.

Imprimis grates et aqere et habere debeo Deo Optimo Maximo,
qui usque ad id temporis per vitae difficultates molestiasque multas
me sustentavit; me docuit fuqere quod est subinane, ut amputata
circumcisaque omni vanitate requiescerem in Eo.

Facultatem mihi oblatam esse gaudeo, ut ex animo qratias aqam
vobis, clarissimi Academiae Liberae Reformatae professores, quorum
cum doctrina tum benevolentia tam diu frui mihi licebat.

Omnium primum nomino Woltjerum patrem, cuius memoria
omnibusv discipulis maqna pietate est celebranda. Hunc virum
clarissimum. summo ingenio exquisitaque doctrina, singulari mentis
acumine, modestia, pietate excellentem, morte immatura a nobis
abreptum esse, quis non fleat? Cuius consilio, praeceptis, monitis
mihi a puero impertitis, quantum debeam, vix verbis eloqui possum.
Magistri praestantissimi memoria semper in animo meo vivet.

Eqreqio patre mortuo tuam vicem doleo, clarissime Woltjer
Fili, promotor aestumatissime, cui plurimum debeo. Quid mihi
nunc sit animi, cum iam in eo sim, ut studia academica absolvam,
praeter ceteros notum est tibi, quem mihi principem et ad susci-
-piendam et ad ingrediendam huiusce operis rationem extitisse
video: cuius scholis breve tempus, cuius praeceptis, consiliis,
familiaritate, consuetudine multos per annos mihi uti licebat: cuius
domus semper mihi patebat; cuius sagacitas sensusque subtilitas
non mediocriter mihi admirationem movebant. Te mihi socium et
adiutorem, studiosum studioso, aequalem aequali proximum fuisse,
qui tot annos ingenium, laborem, fidem promptam expositamque
praebueris, quamquam satis superque tibi erat tuarum rerum,
grato animo semper recordabor.

Tibi, clarissime Geesink, qui, eqreqia doctrina, philosophiae
historiam logicesque elementa me docueris, qratias quam maximas
ago. Ut in suavitate humanitatis periucunde versari soles, ut tua
animi lenitas semper florescit, ita te in me benevolentissime semper
te praebuisse, gratus libensque confiteor.

Tibi quoque, clarissime Kuyper, vir excellentissime, cuius de
litteris Neerlandicis scholis ut interessem mihi contigit, sinceras,
ago gratias.

Eos denique, qui Bibliothecis Amstelodamensi et Bumanae prae-
-fecti, benevole officia praestiterunt, maqno adiumento mihi fuisse,
grato animo commemoro.

