238

pagani licet, peccato a vero Deo, rerum omnium Creatore,
abalienati. vani facti sint in ratiocinationibus suis, 1) id tamen age-

-bant. ut quaererent Dominum, si forte palpando eum invenirent.²)

>k >k
*

Hac disputatione ad exitum perducta in vocis q.e. δαίμων signi—
-ficationem atque usum satis inquisitum esse puto. Cuius quaestionis
eventa si summatim repetere licet, haec mihi videntur statuenda esse:

Vocabula q.s. δαίμων et θεός apud H omerum in recta prae—
-sertim oratione nullo discrimine usurpari ad significandum universum
numen divinum. poetam. qui deos certo nomine nuncupare soleat,
ipsum narrantem aliquoties utramque vocem promiscue adhibere.
sive analogiae rationem secutum, sive metri leges observantem.

Multis locis — praecipue in Odyssea —— vocis q.e. δαίμων usum
e metro pendere veri simillimum esse. Ἰ

Aliquid discriminis tamen inter utramque vocem statui posse id
quod maxime doceant verba derivata q.s. δαιμόνιος et θεῖοςε
voce q.e. δαίμων significari praecipue vim divinam, certa et definita
forma carentem, voci q.e. θεός magis inesse sententiam personae
divinae humana specie indutae.

Voce q.e. δαίμων praecipue significari incertam vim divinam
ex eo quoque planum fieri quod vocis numerus singularis in Odyssea
solus inveniatur, in Iliade certe praevaleat

Porro si quis investiget quid doceat carminum natura ad sta—
-tuendam vim vocis qe. δαίμ(ι.)ν apparere in deorum quoque
appellatione artificiosae carminum naturae rationem esse habendam,
verborumque concinnitatem atque conclusionem haud exigui esse
momenti.

Ad internoscendas varias carminum aetates usum vocis q. e. ’δαίμων
non multas ansas dare Neque ex locis, quibus δαίμων et θεός non
idem significent, de variis religionis aetatibus quicquam certius posse
effici.

Etiamsi constet poetam certa mente ac consilio a priscis et
vulgaribus religionibus se abduxisse, nonnullis tamen locis ex usu
vocis q.e. δαίμων elici posse argumenta, quae priscae opinionis
oblitterata ostendant vestigia.

Denique ad enodandam huiusce vocis originem parum valere
eius in carminibus epicis significationem atque usum.

1)Epist. ad Rom. Ι 21. ²)Act. Apost.XV11. 27 Cf. H. Bavinck.
Gereformeerde Dogmatiek Il2 [1908], p. 29 sqq.

 

